["অঘ্রান হ'ল সারা,", 'স্বচ্ছ নদীর ধারা', 'বহি চলে কলসংগীতে।', 'কম্পিত ডালে ডালে', 'মর্মর-তালে-তালে', 'শিরীষের পাতা ঝরে শীতে।', 'ও পারে চরের মাঠে', 'কৃষাণেরা ধান কাটে,', 'কাস্তে চালায় নতশিরে।', 'নদীতে উজান-মুখে', 'মাস্তুল পড়ে ঝুঁকে,', 'গুণ-টানা তরী চলে ধীরে।', 'পল্লীর পথে মেয়ে', 'ঘাট থেকে আসে নেয়ে,', 'ভিজে চুল লুণ্ঠিত পিঠে।', 'উত্তর-বায়ু-ভরে', 'বক্ষে কাঁপন ধরে,', 'রোদ্দুর লাগে তাই মিঠে।', 'শুক্নো খালের তলে', 'এক-হাঁটু ডোবা-জলে', 'বাগ্দিনি শেওলায় পাঁকে', 'করে জল ঘাঁটাঘাঁটি', 'কক্ষে আঁচল আঁটি--', "মাছ ধ'রে চুব্ড়িতে রাখে।", 'ডাঙায় ঘাটের কাছে', 'ভাঙা নৌকোটা আছে--', "তারি 'পরে মোক্ষদা বুড়ি", 'মাথা ঢুলে পড়ে বুকে', 'রৌদ্র পোহায় সুখে', 'জীর্ণ কাঁথাটা দিয়ে মুড়ি।', 'আজি বাবুদের বাড়ি', 'শ্রাদ্ধের ঘটা ভারি,', 'ডেকেছেন আশু জদ্দার।', 'হাতে কঞ্চির ছড়ি', 'টাট্টু ঘোড়ায় চড়ি', 'চলে তাই কালু সর্দার।', 'বউ যায় চৌগাঁয়ে,', 'ঝি-বুড়ি চলেছে বাঁয়ে,', 'পাল্কি কাপড়ে আছে ঘেরা।', 'বেলা ওই যায় বেড়ে', 'হাঁই-হুঁই ডাক ছেড়ে,', 'হন্-হন্ ছোটে বাহকেরা।', 'শ্রান্ত হয়েছে দিন,', 'আলো হয়ে এল ক্ষীণ,', 'কালো ছায়া পড়ে দিঘি-জলে।', 'শীত-হাওয়া জেগে ওঠে,', 'ধেনু ফিরে যায় গোঠে,', 'বকগুলো কোথা উড়ে চলে।', 'আখের খেতের আড়ে', 'পদ্মপুকুর-পাড়ে', 'সূর্য নামিয়া গেল ক্রমে।', 'হিমে-ঘোলা বাতাসেতে', 'কালো আবরণ পেতে', "খড়-জ্বালা ধোঁওয়া ওঠে জ'মে।"]
['ঢেউ উঠেছে জলে,', 'হাওয়ায় বাড়ে বেগ।', 'ওই-যে ছুটে চলে', 'গগন-তলে মেঘ।', 'মাঠের গোরুগুলো', 'উড়িয়ে চলে ধুলো,', 'আকাশে চায় মাঝি', 'মনেতে উদ্বেগ।', 'নামল ঝোড়ো রাতি,', 'দৌড়ে চলে ভুতো।', 'মাথায় ভাঙা ছাতি,', 'বগলে তার জুতো।', "ঘাটের গলি-'পরে", 'শুক্নো পাতা ঝরে,', 'কল্সি কাঁখে নিয়ে', 'মেয়েরা যায় দ্রুত।', 'ঘণ্টা গোরুর গলে', 'বাজিছে ঠন্ ঠন্।', 'নীচে গাড়ির তলে', 'ঝুলিছে লণ্ঠন।', 'যাবে অনেক দূরে', 'বেণীমাধব-পুরে--', 'ডাইনে চাষের মাঠ,', 'বাঁয়ে বাঁশের বন।', 'পশ্চিমে মেঘ ডাকে,', 'ঝাউয়ের মাথা দোলে।', 'কোথায় ঝাঁকে ঝাঁকে', "বক উড়ে যায় চ'লে।", 'বিদ্যুৎকম্পনে', 'দেখছি ক্ষণে ক্ষণে', 'মন্দিরের ওই চূড়া', 'অন্ধকারের কোলে।', 'গৃহস্থ কে ঘরে,', 'খোলো দুয়ারখানা।', "পান্থ পথের 'পরে,", 'পথ নাহি তার জানা।', 'নামে বাদল-ধারা,', 'লুপ্ত চন্দ্র তারা,', 'বাতাস থেকে থেকে', 'আকাশকে দেয় হানা।']
['শীতের দিনে নামল বাদল,', 'বসল তবু মেলা।', 'বিকেল বেলায় ভিড় জমেছে,', 'ভাঙল সকাল বেলা।', 'পথে দেখি দু-তিন-টুক্রো', 'কাঁচের চুড়ি রাঙা,', 'তারি সঙ্গে চিত্র-করা', 'মাটির পাত্র ভাঙা।', 'সন্ধ্যা বেলার খুশিটুকু', 'সকাল বেলার কাঁদা', 'রইল হোথায় নীরব হয়ে,', 'কাদায় হল কাদা।', 'পয়সা দিয়ে কিনেছিল', 'মাটির যে ধনগুলা', 'সেইটুকু সুখ বিনি পয়সায়', 'ফিরিয়ে নিল ধুলা।']
['দুন্দুভি বেজে ওঠে', 'ডিম্-ডিম্ রবে,', 'সাঁওতাল-পল্লীতে', 'উৎসব হবে।', 'পূর্ণিমাচন্দ্রের', 'জ্যোৎস্নাধারায়', 'সান্ধ্য বসুন্ধরা', 'তন্দ্রা হারায়।', 'তাল-গাছে তাল-গাছে', 'পল্লবচয়', 'চঞ্চল হিল্লোলে', 'কল্লোলময়।', 'আম্রের মঞ্জরী', 'গন্ধ বিলায়,', 'চম্পার সৌরভ', 'শূন্যে মিলায়।', 'দান করে কুসুমিত', 'কিংশুকবন', 'সাঁওতাল-কন্যার', 'কর্ণভূষণ।', 'অতিদূর প্রান্তরে', 'শৈলচূড়ায়', 'মেঘেরা চীনাংশুক-', 'পতাকা উড়ায়।', 'ওই শুনি পথে পথে', 'হৈ হৈ ডাক,', 'বংশীর সুরে তালে', 'বাজে ঢোল ঢাক।', 'নন্দিত কণ্ঠের', 'হাস্যের রোল', 'অম্বরতলে দিল', 'উল্লাসদোল।', 'ধীরে ধীরে শর্বরী', 'হয় অবসান,', 'উঠিল বিহঙ্গের', 'প্রত্যুষগান।', 'বনচূড়া রঞ্জিল', 'স্বর্ণলেখায়', 'পূর্বদিগন্তের', 'প্রান্তরেখায়।']
['ফাল্গুনে বিকশিত', 'কাঞ্চন ফুল,', 'ডালে ডালে পুঞ্জিত', 'আম্রমুকুল।', 'চঞ্চল মৌমাছি', 'গুঞ্জরি গায়,', 'বেণুবনে মর্মরে', 'দক্ষিণবায়।', 'স্পন্দিত নদীজল', 'ঝিলিমিলি করে,', 'জ্যোৎস্নার ঝিকিমিকি', 'বালুকার চরে।', 'নৌকা ডাঙায় বাঁধা,', 'কাণ্ডারী জাগে,', 'পূর্ণিমারাত্রির', 'মত্ততা লাগে।', 'খেয়াঘাটে ওঠে গান', 'অশ্বথতলে,', 'পান্থ বাজায়ে বাঁশি', 'আন্মনে চলে।', 'ধায় সে বংশীরব', 'বহুদূর গাঁয়,', 'জনহীন প্রান্তর', 'পার হয়ে যায়।', 'দূরে কোন্ শয্যায়', 'একা কোন্ ছেলে', 'বংশীর ধ্বনি শুনে', 'ভাবে চোখ মেলে--', 'যেন কোন্ যাত্রী সে,', 'রাত্রি অগাধ,', 'জ্যোৎস্নাসমুদ্রের', 'তরী যেন চাঁদ।', "চলে যায় চাঁদে চ'ড়ে", 'সারা রাত ধরি,', 'মেঘেদের ঘাটে ঘাটে', "ছুঁ'য়ে যায় তরী।", 'রাত কাটে, ভোর হ|য়,', 'পাখি জাগে বনে--', 'চাঁদের তরণী ঠেকে', 'ধরণীর কোণে।']
['সূর্য চলেন ধীরে', 'সন্ন্যাসীবেশে', 'পশ্চিম নদীতীরে', 'সন্ধ্যার দেশে', 'বনপথে প্রান্তরে', 'লুণ্ঠিত করি', 'গৈরিক গোধূলির', 'ম্লান উত্তরী।', 'পিঠে লুটে পিঙ্গল', 'মেঘ জটাজূট,', "শূন্যে চূর্ণ হ'ল", 'স্বর্ণমুকুট।', 'অন্তিম আলো তাঁর', 'ওই তো হারায়', 'রক্তিম গগনের', 'শেষ কিনারায়।', 'সুদূর বনান্তের', "অঞ্জলি-'পরে", 'দক্ষিণা দিয়ে যান', 'দক্ষিণ করে।', 'ক্লান্ত পক্ষীদল', 'গান নাহি গায়,', 'নীড়ে-ফেরা কাক শুধু', 'ডাক দিয়ে যায়।', 'রজনীগন্ধা শুধু', 'রচে উপহার', 'যাত্রার পথে আনি', 'অর্ঘ্য তাহার।', 'অন্ধকারের গুহা', 'সংগীতহীন,', 'হে তাপস, লীলা তব', "সেথা হ'ল লীন।", 'নিঃস্ব তিমিরঘন', 'এই সন্ধ্যায়', 'জানি না বসিবে তুমি', 'কী তপস্যায়।', 'রাত্রি হইবে শেষ,', 'উষা আসি ধীরে', 'দ্বার খুলি দিবে তব', 'ধ্যানমন্দিরে।', 'জাগিবে শক্তি তব', 'নব উৎসবে,', 'রিক্ত করিল যাহা', 'পূর্ণ তা হবে।', 'ডুবায়ে তিমিরতলে', 'পুরাতন দিন', 'হে রবি, করিবে তারে', 'নিত্য নবীন।']
['ওরে যন্ত্রের পাখি,', 'ওরে রে আগুন-খাকী,', 'একি ডানা মেলি  আকাশেতে এলি,', 'কোন্ নামে তোরে ডাকি?', 'কোন্ রাক্ষুসে চিলে', 'কী বিকট হাড়গিলে', 'পেড়েছিল ডিম    প্রকাণ্ড ভীম,', 'তোরে সে জন্ম দিলে।', 'কোন্ বটে, কোন্ শালে,', 'কোন্ সে লোহার ডালে,', 'কিরকম গাছে        তোর বাসা আছে', 'দেখি নি তো কোনো কালে।', 'যখন ভ্রমণ করো', 'গান কেন নাহি ধরো--', 'কোন্ ভূতে হায়        চাবুক কষায়,', "গোঁ গোঁ ক'রে ক'রে মরো।", 'তোমার ও দুটো ডানা', 'মানুষের পোষ-মানা--', 'কলের খাঁচায়        তোমারে নাচায়,', 'তুমি বোবা, তুমি কানা।', 'হায় রে এ কি অদৃষ্ট,', 'কিছুই তো নহে মিষ্ট--', 'মানুষের সাথ        থাকো দিন রাত,', 'নাহি বল রাধাকৃষ্ট।', 'যত হও নাকো বড়ো,', 'দাঁত করো কড়োমড়ো--', 'তবু ভয়ে তোর       লাগিবে না ঘোর,', 'হব নাকো জড়োসড়ো।', 'মানুষেরে পিঠে ধরি', 'ঘোরো দিবা-বিভাবরী--', 'আমরা দোয়েল        পাপিয়া কোয়েল', 'দূর হতে গড় করি।']
['ছেঁড়াখোঁড়া মোর পুরোনো খাতায়', 'ছবি আঁকি আমি যা আসে মাথায়', 'যক্ষনি ছুটি পাই।', 'বঙ্কিম মামা বুঝিতে পারে না--', 'বলে যে, কিছুই যায় না তো চেনা;', 'বলে, কী হয়েছে, ছাই!', 'আমি বলি তারে, এই তো ভালুক,', 'এই দেখো কালো বাঁদরের মুখ,', 'এই দেখো লাল ঘোড়া--', 'রাজপুত্তুর কাল ভোর হলে', "দণ্ডক বনে যাবেন যে চ'লে--", 'রথে হবে ওরে জোড়া।', 'উঁচু হয়ে আছে এই-যে পাহাড়,', 'খোঁচা খোঁচা গায়ে ওঠে বাঁশ-ঝাড়,', 'হেথা সিংহের বাসা।', 'এঁকে বেঁকে দেখো এই নদী চলে,', 'নৌকো এঁকেছি ভেসে যায় জলে,', 'ডাঙা দিয়ে যায় চাষা।', 'ঘাট থেকে জল এনেছে ঘড়ায়--', 'শিবুঠাকুরের রান্না চড়ায়', 'তিন কন্যা যে এই।', 'সাদা কাগজের চর করে ধূ ধূ,', "সাদা হাঁস দুটো ব'সে আছে শুধু,", 'কেউ কোত্থাও নেই।', "গোল ক'রে আঁকা এই দেখো দিখি,", 'সূর্যের ছবি ঠিক হয় নি কি,', 'মেঘ এই দাগ যত।', 'শুধু কালি লেপা দেখিছ এ পাতে--', 'আঁধার হয়েছে এইখানটাতে,', 'ঠিক সন্ধ্যার মতো।', 'আমি তো পষ্ট দেখি সব-কিছু--', 'শালবন দেখো এই উঁচুনিচু,', 'মাছগুলো দেখো জলে।', '"ছবি দেখিতে কি পায় সব লোকে--', "দোষ আছে তোর মামারই দু চোখে'", 'বাবা এই কথা বলে।']
['একটুখানি জায়গা ছিল', 'রান্নাঘরের পাশে,', "সেইখানে মোর খেলা হ'ত", 'শুক্নো-পারা ঘাসে।', 'একটা ছিল ছাইয়ের গাদা', 'মস্ত ঢিবির মতো,', 'পোড়া কয়লা দিয়ে দিয়ে', 'সাজিয়েছিলেম কত।', 'কেউ জানে না সেইটে আমার', 'পাহাড় মিছিমিছি,', 'তারই তলায় পুঁতেছিলেম', 'একটি তেঁতুল-বিচি।', 'জন্মদিনের ঘটা ছিল,', 'ছয় বছরের ছেলে--', 'সেদিন দিল আমার গাছে', 'প্রথম পাতা মেলে।', 'চার দিকে তার পাঁচিল দিলেম', 'কেরোসিনের টিনে,', 'সকাল বিকাল জল দিয়েছি,', 'দিনের পরে দিনে।', 'জল-খাবারের অংশ আমার', 'এনে দিতেম তাকে,', 'কিন্তু তাহার অনেকখানিই', 'লুকিয়ে খেত কাকে।', 'দুধ যা বাকি থাকত দিতেম', 'জানত না কেউ সে তো--', 'পিঁপড়ে খেত কিছুটা তার,', 'গাছ কিছু বা খেত।', 'চিকন পাতায় ছেয়ে গেল,', 'ডাল দিল সে পেতে--', 'মাথায় আমার সমান হল', 'দুই বছর না যেতে।', 'একটি মাত্র গাছ সে আমার', 'একটুকু সেই কোণ,', 'চিত্রকূটের পাহাড়-তলায়', 'সেই হল মোর বন।', 'কেউ জানে না সেথায় থাকেন', 'অষ্টাবক্র মুনি--', "মাটির 'পরে দাড়ি গড়ায়,", 'কথা কন না উনি।', 'রাত্রে শুয়ে বিছানাতে', 'শুনতে পেতেম কানে', 'রাক্ষসেরা পেঁচার মতো', 'চেঁচাত সেইখানে।', 'নয় বছরের জন্মদিনে', 'তার তলে শেষ খেলা,', 'ডালে দিলুম ফুলের মালা', 'সেদিন সকাল-বেলা।', 'বাবা গেলেন মুন্শিগঞ্জে', 'রানাঘাটের থেকে,', 'কোল্কাতাতে আমায় দিলেন', 'পিসির কাছে রেখে।', 'রাত্রে যখন শুই বিছানায়', 'পড়ে আমার মনে', 'সেই তেঁতুলের গাছটি আমার', 'আঁস্তাকুড়ের কোণে।', 'আর সেখানে নেই তপোবন,', 'বয় না সুরধুনী--', "অনেক দূরে চ'লে গেছেন", 'অষ্টাবক্র মুনি।']
['ইঁটের টোপর মাথায় পরা', 'শহর কলিকাতা', "অটল হয়ে ব'সে আছে,", 'ইঁটের আসন পাতা।', 'ফাল্গুনে বয় বসন্তবায়,', 'না দেয় তারে নাড়া।', 'বৈশাখেতে ঝড়ের দিনে', 'ভিত রহে তার খাড়া।', 'শীতের হাওয়ায় থামগুলোতে', 'একটু না দেয় কাঁপন।', 'শীত বসন্তে সমান ভাবে', 'করে ঋতুযাপন।', "অনেক দিনের কথা হ'ল", 'স্বপ্নে দেখেছিনু', 'হঠাৎ যেন চেঁচিয়ে উঠে', 'বললে আমায় বিনু', '"চেয়ে দেখো\', ছুটে দেখি', 'চৌকিখানা ছেড়ে--', "কোল্কাতাটা চ'লে বেড়ায়", 'ইঁটের শরীর নেড়ে।', 'উঁচু ছাদে নিচু ছাদে', 'পাঁচিল-দেওয়া ছাদে', "আকাশ যেন সওয়ার হ'য়ে", 'চড়েছে তার কাঁধে।', 'রাস্তা গলি যাচ্ছে চলি', 'অজগরের দল,', 'ট্র৻াম-গাড়ি তার পিঠে চেপে', 'করছে টলোমল।', 'দোকান বাজার ওঠে নামে', 'যেন ঝড়ের তরী,', 'চউরঙ্গীর মাঠখানা ওই', 'যাচ্ছে সরি সরি।', 'মনুমেণ্টে লেগেছে দোল,', 'উল্টিয়ে বা ফেলে--', 'খ্যাপা হাতির শুঁড়ের মতো', 'ডাইনে বাঁয়ে হেলে।', 'ইস্কুলেতে ছেলেরা সব', 'করতেছে হৈ হৈ,', 'অঙ্কের বই নৃত্য করে', 'ব্যাকরণের বই।', "মেঝের 'পরে গড়িয়ে বেড়ায়", 'ইংরেজি বইখানা,', 'ম্যাপগুলো সব পাখির মতো', 'ঝাপট মারে ডানা।', 'ঘণ্টাখানা দুলে দুলে', 'ঢঙ্ ঢঙা ঢঙ্ বাজে--', "দিন চ'লে যায়, কিছুতে সে", 'থামতে পারে না যে।', 'রান্নাঘরে কেঁদে বলে', 'রান্নাঘরের ঝি,', '"লাউ কুম্ড়ো দৌড়ে বেড়ায়,', "আমি করব কী!'", 'হাজার হাজার মানুষ চেঁচায়', '"আরে, থামো থামো--', 'কোথা যেতে কোথায় যাবে,', "কেমন এ পাগ্লামো!'", '"আরে আরে, চলল কোথায়\'', 'হাব্ড়ার ব্রিজ বলে,', '"এইটুকু আর নড়লে আমি', "পড়ব খ'সে জলে।'", 'বড়োবাজার মেছোবাজার', 'চিনেবাজার থেকে--', '"স্থির হয়ে রও\' "স্থির হয়ে রও\'', 'বলে সবাই হেঁকে।', 'আমি ভাবছি যাক্-না কেন,', 'ভাব্না কিছুই নাই--', 'কোল্কাতা নয় দিল্লি যাবে', 'কিম্বা সে বোম্বাই।', "হঠাৎ কিসের আওয়াজ হ'ল,", 'তন্দ্রা ভেঙে যায়--', 'তাকিয়ে দেখি কোল্কাতা সেই', 'আছে কোল্কাতায়।']
['হনু বলে, তুলব আমি গন্ধমাদন,', 'অসাধ্য যা তাই জগতে করব সাধন।', "এই ব'লে তার প্রকাণ্ড কায় উঠল ফুলে।", 'মাথাটা তার কোথায় গিয়ে ঠেকল মেঘে,', 'শালের গুঁড়ি ভাঙল পায়ের ধাক্কা লেগে,', 'দশটা পাহাড় ঢাকল তাহার দশ আঙুলে।', 'পড়ল বিপুল দেহের ছায়া যে দিক বাগে', 'দুপুর-বেলায় সেথায় যেন সন্ধ্যা লাগে,', 'গোরু যত মাঠ ছেড়ে সব গোষ্ঠে ছোটে।', 'সেই দিকেতে সূর্যহারা আকাশ-তলে', 'দিন না যেতেই অন্ধকারের তারা জ্বলে,', 'শেয়ালগুলো হুক্কাহুয়া চেঁচিয়ে ওঠে।', "লেজ বেড়ে যায় হু হু ক'রে এঁকে বেঁকে,", 'লেজের মধ্যে বন্যা নামল কোথা থেকে,', 'নগর পল্লী তলায় তাহার চাপা পড়ে।', 'হঠাৎ কখন্ মস্ত মোটা লেজের বাধায়', 'নদীর স্রোতের মধ্যখানে বাঁধ বেঁধে যায়,', 'উপড়ে পড়ে দেবদারুবন লেজের ঝড়ে।', 'লেজের পাকে পাহাড়টাকে দিল মোড়া,', 'ঝেঁকে ঝেঁকে উঠল কেঁপে আগাগোড়া,', "দুড়্দাড়িয়ে পাথর পড়ে খ'সে খ'সে।", 'গিরির চূড়া এক পাশেতে পড়ল ঝুঁকি,', 'অরণ্যে হয় গাছে গাছে ঠোকাঠুকি,', "আগুন লাগে শাখায় শাখায় ঘ'ষে ঘ'ষে।", 'পক্ষী সবে আর্তরবে বেড়ায় উড়ে,', 'বাঘ-ভালুকের ছুটোছুটি পাহাড় জুড়ে,', 'ঝর্নাধারা ছড়িয়ে গেল ঝর্ঝরিয়ে।', 'উপুড় হয়ে গন্ধমাদন পড়ল লুটে,', 'বসুন্ধরার পাষাণ-বাঁধন যায় রে টুটে।', 'ভীষণ শব্দে দিগ্দিগন্ত থর্থরিয়ে', 'ঘূর্ণিধুলা নৃত্য করে অম্বরেতে,', 'ঝঞ্ঝাহাওয়া হুংকারিয়া বেড়ায় মেতে,', 'ধূসর রাত্রি লাগল যেন দিগ্বিদিকে।', 'গন্ধমাদন উড়ল হনুর পৃষ্ঠে চেপে,', 'লাগল হনুর লেজের ঝাপট আকাশ ব্যেপে--', 'অন্ধকারে দন্ত তাহার ঝিকিমিকে।']
['গতকাল পাঁচটায়', 'তেলে ভেজে মাছটায়', 'বাবু রেখেছিল পাতে,', 'ছিল সাথে ছেঁচ্কি।', 'নেয়ে এসে দেখে চেয়ে', 'বিড়ালে গিয়েছে খেয়ে--', 'চোঁ চোঁ করে ওঠে পেট', 'আর ওঠে হেঁচ্কি।', 'মহা রোষে তিনুরায়', 'যেতে চায় আগ্রায়,', 'পাঁজিতে রয়েছে লেখা', 'দিন আছে কল্য।', 'রান্না চড়াতে গেলে', 'পাছে ট্রেন নাই মেলে', 'ভোরে উঠে তাই আজ', 'হাওড়ায় চলল।']
